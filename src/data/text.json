[
    {
        "title": "Millennium Falcon – najrýchlejší náklaďák galaxie",
        "hero": "falcon.jpg",
        "color": "linear-gradient(to bottom right, rgba(21,21,21,1), rgba(21,21,21,0.7), rgba(21,21,21,0))",
        "dark": true,
        "source": "millenium_falcon",
        "ref": "https://hviezdnevojny.sk/millennium-falcon/",
        "tldr": "V doslovnom preklade “sokol tisícročia” patrí medzi najznámejšie dopravné prostriedky vo hviezdnej ságe Star Wars. Millennium Falcon je navonok prostá až ošarpaná nákladná loď typu YT-1300 a u mnohých vyvolávala pochybnosti. Vďaka mnohým úpravám však napriek vzhľadu dosahovala rýchlosť až 1050 km/h",
        "text": "<p>V doslovnom preklade “sokol tisícročia” patrí medzi najznámejšie dopravné prostriedky vo hviezdnej ságe Star Wars. Millennium Falcon je navonok prostá až ošarpaná nákladná loď typu YT-1300 a u mnohých vyvolávala pochybnosti. Vďaka mnohým úpravám však napriek vzhľadu dosahovala rýchlosť až 1050 km/h (podobne ako X-wing stíhačky). Patrila tak medzi najrýchlejšie vesmírne nákladné lode, s ktorými sa hrdinovia hviezdnych vojen stretávajú.</p><p>Millennium Falcon vystriedal počas epizód 4, 5, 6, 7 viacerých majiteľov. Han Solo vyhral loď v kartách od priateľa Landa Calrissiana. Títo vesmírni pašeráci upravili loď tak, aby dokázala prenášať aj riskantnejší náklad a tovar naprieč galaxiou. Práve pre riskantné zásielky mal sokol upravené motory pre obrovskú rýchlosť, špeciálne ochranné mechanizmy ako silné štíty a flexibilnú palebnú silu. Množstvo úprav spôsobilo, že každý hyperskok do rýchlosti svetla bolo dobrodružstvo. V cockpite vždy blikali nejaké kontrolky a rozumeli jej najlepšie piloti Han Solo a jeho wookie parťák Chewbacca.</p><h2>Millennium Falcon vo filmoch Star Wars</h2><p>Prvý krát sa objavuje na scéne v epizóde 4 – nová nádej, keď Obi-Wan s Lukom hľadajú rýchlu loď, ktorá ich dostane na Alderaan.  Napriek tomu, že vyzerá ako keby sa mala rozpadnúť, Han presviedča tajomných pasažierov, že ide o nesmierne rýchlu vesmírnu loď. Presvedčí ich argument, že dokáže spraviť Kessel run za menej ako 12 parsecs. Falcon hrá dôležitú rolu pri súbojoch s impériom a najmä v boji proti hrozivej základni Hviezde smrti.</p><p>Po bitkách proti Impériu slúži Millennium Falcon novej Republike v mnohých misiách. Neskôr Han a “Žvejk” loď stratia a na jej palubu sa dostanú až po rokoch hľadania. Millenium Falcon putoval z rúk Gannis Ducaina k bande Irving Boys až kým neskončila na opustenej planéte Jakku, odkiaľ na nej utečú Rey a Finn v Epizóde 7 priamo do rúk Han Sola a Chewbaccu.</p>"
    },
    {
        "title": "Han Solo",
        "hero": "solo.png",
        "color": "linear-gradient(to bottom right, white, rgba(255,255,255,0.7),transparent)",
        "dark": false,
        "source": "han_solo",
        "ref": "https://hviezdnevojny.sk/han-solo/",
        "tldr": "Han Solo (Harrison Ford) je v Star Wars vesmírny pašerák, ktorý sa stane jedným z lídrov rebelských vojsk Aliance na záchranu republiky v galaktickej občianskej vojne",
        "text": "<p>Han Solo (Harrison Ford) je v Star Wars vesmírny pašerák, ktorý sa stane jedným z lídrov rebelských vojsk Aliance na záchranu republiky v galaktickej občianskej vojne.</p><h3>Han Solo v originálnej Trilógii</h3><p>Ako pašerák robil zväčša pre známeho gangstera Jabba Hutt vo svojej špeciálne upravenej vesmírnej lodi Millennium Falcon. Túto loď vyhrá v kartách od priateľa a pašeráka Landa Calrissiana. Jeho neoddeliteľného parťáka tvorí obrovský Wookie Chewbacca, ktorý Hana sprevádza vo všetkých epizódach originálnej trilógie ságy Star Wars.</p><p>Solo sa dostane na čierny zoznam potom, ako sa zbaví pašovaného tovaru, aby sa vyhol nepríjemnostiam s Impériom. Dlží tak Jabbovi obrovský majetok, čo ho prinúti vydať sa na riskantnú cestu s Luke Skywalkerom a Obi-Wanom Kenobi. Tajomných spiritualistických pasažierov na ceste na Alderaan sprevádzajú aj droidi R2-D2 a C-3PO. Miesto pristátia na Alderaane sa ich spoločné dobrodružstvo začne v roji meteoritov a na hviezde smrti. Spolu s Lukom najprv zachránia Princeznú Leiu a neskôr v službách Rebelov pomôže Lukovi zničiť Hviezdu smrti, aj v bitke o Hoth.Po spomínaných vesmírnych bitkách sa vyberú aj s Leiou do mesta oblakov priateľa Landa Calrissiana. Je to však Pasca, ktorá ma prilákať Luka do rúk Dartha Vadera. Han Solo je zamrazený do karbonitu a Bobba Fett ho doručí Jabbovi na Tatooine. Luke s priateľmi ho zachránia  a Han Solo sa stáva veliteľom v bitke o Endor.</p><h3>Han Solo v sequel Trilógii</h3><p>Po výhre nad impériom a smrti sithov sa ožení s Leiou Organa a majú syna Bena. Vzhľadom na Lein pôvod Ben tiež cíti všade prítomnú silu a začína sa u Luka učiť za Jedi rytiera. Ben sa však pod vplyvom Snokea obráti na temnú stranu a zabije mladých Jedi učňov. Neskôr práve Ben pod menom Kylo Ren vedie vojská Prvého Rádu proti novej Republike.</p><p>Han Solo sa nevie vyrovnať so stratou syna, opäť s Chewbaccom pašujú a zapletú sa do mnohých problémov. V epizóde 7 sa stretne s mladou Rey, vďaka ktorej sa po rokoch opäť ocitnú na palube Millenium Falcon. Han Solo sa snaží zničiť pokročilú vojnovú zbrať Starkiller base podobne ako voľakedy bojovali proti hviezde smrti. Pri boji sa ocitne zoči voči Kylovi. Pokúsi sa zachrániť svojho syna a strhnúť ho opäť na svetlú stranu, čo ho však stojí vlastný život.</p><h3>Aký je Han Solo človek?</h3><p>Han je cynický egoista, ktorý sa nezaujíma o nič iné, ako zarobiť peniaze a zachrániť si život. Avšak napriek povrchnosti a ignorácii je Solo veľmi odvážny a vie byť aj lojálny k svojim pravým priateľom. Krátky sumár jeho príbehu vo hviezdnych vojnách si môžete pozrieť dolu vo videu.</p>"
    },
    {
        "title": "Luke Skywalker",
        "hero": "luke.jpg",
        "color": "linear-gradient(to bottom right, rgba(21,21,21,1), rgba(21,21,21,0.7), rgba(21,21,21,0))",
        "dark": true,
        "source": "luke_skywalker",
        "ref": "https://hviezdnevojny.sk/luke-skywalker/",
        "tldr": "Klúčová postava prvých 3 filmov Star Wars. Syn jedného z najmocnejších Jedi rytierov, Anakina Skywalkera a senátorky Padmé Amidala vyrastal na Tattoine a pracoval na farme svojich adoptívnych rodičov Owen a Beru Lars a pod drobnohľadom Obi-Wana Kenobiho",
        "text": "<p>Klúčová postava prvých 3 filmov Star Wars. Syn jedného z najmocnejších Jedi rytierov, Anakina Skywalkera a senátorky Padmé Amidala vyrastal na Tattoine a pracoval na farme svojich adoptívnych rodičov Owen a Beru Lars a pod drobnohľadom Obi-Wana Kenobiho.</p><p>Skywalker bol nadšený pilot a preto nechcel premárniť život na zabudnutej planéte Tattoine. Jeho osud zmení kúpa dvoch robotov R2-D2 a C-3PO. Tých poslala princezná Leia (Lukova dvojička) na planétu, aby odovzdali plány novej ničivej zbrane (Hviezda smrti) Obi-Wanovi. Impérium po robotoch pátra a keďže stopy vedú k rodine Larsovcov. Luke už prichádza neskoro a rodina je zavraždená. Spolu s Obi-Wanom sa vyberú na Alderaan pomôcť rebelom. Najmú si loď od známeho pašeráka Han Sola so svojim parťákom Chewbacca, veľkým chlpatým Wookiem.</p><p>Obi-Wan začne jeho školenie na rytiera Jedi najprv osobne, po smrti v súboji s Darthom Vaderom neskôr ako duch, komunikujúci s Lukom prostredníctvom sily. Luke vďaka sile dokáže ako jediný prekonať obranu nepriateľa a zničiť hviezdu smrti.</p><p>Darth Vader sa snaží Luka roky nájsť, avšak on pokračuje vo výcviku v močarinovej opustenej planéte Dagobah s majstrom Yoda. Napriek tomu, že svoj výcvik ešte nedokončil, ocitne sa v súboji s Darthom Vaderom. Vader mu svetelným mečom odťne ruku a prezradí, že je jeho otcom.</p><p>Lukovi sa podarí zachrániť a neskôr v ďalšom súboji s otcom dokáže vyrovnane bojovať. Nakoniec sa mu podarí Dartha Vadera premôcť. V momente, kedy sa ho snaží Imperátor Palpatine (Darth Sidious) presvedčiť na temnú stranu alebo zabiť, sa Darth Vader zľutuje a Luka zachráni. Zabije Dartha Sidiousa aj za cenu svojho života, čím vráti mier a rovnováhu sily.</p><p>Lukovi sa podarí založiť nový Jedi Chrám v snahe obnoviť rád. Zradí ho však vlastný synovec Ben Solo. Ben je syn Leii Skywalker a Hana Sola, vnuk Anakina, ktorý taktiež podlahne temnej strane a získa meno Kylo Ren.V epizóde 7 – sila sa prebúdza sa o roky neskôr sa s Lukom stretáva mladá Rey, ktorá ho nájde vďaka stratenej mape z robota R2-D2.</p>"
    }
]